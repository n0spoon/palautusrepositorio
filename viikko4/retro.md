Retrospektiivitekniikoita on useita, joista tässä tiivistelmässä käsittelemme kahta tekniikkaa 'Start, Stop, Continue, More of, Less of Wheel' ja 'Glad, Sad, Mad'.

Start, Stop, Continue, More of, Less of Wheel on tekniikka, jonka tavoitteena on saada palautetta tiimin toimintatavasta, jotta saadaan parempi käsitys siitä mitä kannattaisi jatkaa ja mitä muuttaa tiimin jatkaessa työskentelyä.  Retrospektiiviin käytetty aika on yleensä noin 10 minuutia pienemmille tiimeille, tai noin 25 minuutia suuremmille tiimeille.  
Tiimillä olisi hyvä olla tekniikkaa varten neutraali henkilö, esimerkiksi scrum master, joka auttaa tiimiä tehokkaaseen vuoropuheluun ottamatta puolta argumentteihin (fasilitaattori).  Tämän lisäksi tarvitaan tussi tai kynä, ja fläppitaulu tai paperia.  
Aluksi piirretään fläppitaululle tai paperille ympyrä, joka jaetaan viiteen osaan.  Jokainen osa nimetään siten, että jokaiseen osaan tulee yksi kategoria.  Käytettävät kategoriat ovat 'Start', 'Stop', 'Continue', 'More of' ja 'Less of'.  
Seuraavaksi fasilitaattori kerää tietoa tiimiltä kysymällä kategorioista.  Mitä tiimin mielestä kannattaisi aloittaa, jota ei ennen ole tehty (Start)?  Mitä kannattaisi lopettaa, joka haittaa tai ei edistä tiimin toimintaa (Stop)?  Mikä on toiminut, jonka toimintaa tiimi haluaisi jatkaa (Continue)?  Mitä tiimin kannattaisi tehdä lisää (More of)?  Ja mitä tiimin kannattaisi vähentää (Less of)?  
Kerätyt tiedot sijoitetaan ympyrän viiteen osaan, niitä käsittelevien kategoridoiden alle.  Fasilitaattorin tulisi rohkaista kommentteja mihin tahansa kategoriaan, selkeyttää mihin kategoriaan kukin kommentti kuuluu, ja merkitä kommentti tai sen yhteenveto paperille.  Fasilitaattorin ei kannata olla kuitenkaan jatkuvasti äänessä, vaan on hyvä olla ajoittain hiljaa ja odottaa kommentteja.

Glad, Sad, Mad on tekniikka, jonka tavoitteena on käydä retrospektiivisuunnitelma yksinkertaisesti läpi, keskittyen hiukan enemmän asioista keskustelemisen laajuuteen kuin syvällisyyteen.  Retrospektiiviin käytetty aika on korkeintaan 60 minuutia.  
Tiimin on tarkoitus kategorisoida sprintin aikana ilmenneitä ongelmia, muutoksia tai havaintoja kolmeen eri kategoriaan, 'Glad', 'Sad', ja 'Mad'.  Pyritään siis kategorisoimaan sekä positiivisia (Glad) että negatiivisia (Sad) seikkoja sprintistä tai tiimistä, ja valituksia (Mad).  
Tiimiläiset seuraavaksi äänestävät ilmenneiden asioiden suhteen, joita he haluaisivat käydä läpi.  Tämän jälkeen tiimi aloittaa keskustelun eniten ääniä saaneesta seikasta, siirtyen vähemmän ääniä saaneisiin asioihin, kunnes kaikki seikat on käyty läpi tai aika loppuu.  
Tiimillä olisi hyvä olla tekniikkaa varten kortteja/papereita, joihin merkata asioita niiden äänestysjärjestyksessä, (fläppi)taulu, ja kyniä tai tusseja.
Jokaisen tiimiläisen on tarkoitus kirjoittaa kortteihin viimeisen sprintin aikana ilmenneitä asioita.  Tähän osioon on tarkoitus käyttää aikaa vähintään 10 ja enintään 15 minuutia.  Seuraavaksi tiimiläiset vuorollaan kuvailevat lappuihin kirjaamia asioitaan, ja asettavat jokaisen lapun taululle.  Jokaisen lapun kuvaus tulisi olla lyhyehkö, siten että tiimiläiset ymmärtävät kirjatun asian.  
Taulu jaetaan kolmeen osioon 'Glad', 'Sad' ja 'Mad', joidenka alle tiimiläiset sijoittavat lappunsa, heidän havaintojensa perusteella.  Lappujen sijoittamiseen tulisi mennä 10-15 minuutia.  
Laput seuraavakasi rymitetään jonkin tiimiläisen puolesta, esimerkiksi samaa asiaa käsittelevät laput siirretään yhteen.  Tähän tulisi mennä enintään 5 minuutia.  
Seuraavaksi käydään enintään 10 minuutin äänestys, jonka perusteella kortit järjestetään keskustelemisjärjestykseen eniten ääniä saaneestä vähimpään.
Lopuksi vetäjähenkilö kuten scrum master, johtaa keskustelua seikkojen suhteen siinä järjestyksessä, miten tiimi on asiat äänestänyt.  Keskustelun tulisi enimmäkseen keskittyä asioihin, joita voidaan seuraavassa sprintissä suorittaa.  
